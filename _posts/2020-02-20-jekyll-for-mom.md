---
layout: post
title:  "คู่มือการเขียน Blog Jekyll แบบใช้ Markdown สำหรับคุณแม่"
date:   2020-02-29 12:34:00 +0700
categories: general
tags: mom jekyll markdown
redirect_from:
---
This is a guide to operate Jekyll with Markdown for mom. 

---

## Tags ต่างๆ
- `#` - สำหรับหัวเรื่อง โดยเพิ่มจำนวนได้ --> [click](#การตั้งหัวเรื่อง)
- `![คำอธิบายภาพ](ที่อยู่ของภาพ)` - แทรกภาพ --> [click](#การแทรกรูปภาพ)
- `[text](link)` - [การติดลิ้งค์ (links)](#การติดลิ้งค์-links)
- [การทำตัวหนา ตัวเอียง และ syntax highlighting](#การทำตัวหนา-ตัวเอียง-และ-syntax-highlighting)

---

## การตั้งหัวเรื่อง
- Heading ให้ใช้เครื่องหมาย sharp (#) เริ่มต้นหัวเรื่อง หัวเรื่องระดับที่ 1 (#) คือชื่อของหน้านั้น, หัวเรื่องระดับที่ 2 (##) คือหัวเรื่องของแต่ละเรื่องในหน้า นอกจากนี้ก็สามารถเพิ่มหัวเรื่องขึ้นไปได้เรื่อยๆ ตัวอย่าง 

```
## หัวเรื่องระดับแรก การทำแกงเขียวหวาน 

### หัวเรื่องระดับสอง วัตถุดิบ 

### หัวเรื่องระดับสอง ขั้นตอนการทำ 
```

---

## การแทรกรูปภาพ 
สำหรับการแทรกรูปภาพจะยากกว่าการเขียนซักหน่อย เพราะว่าประกอบไปด้วยสององค์ประกอบ 
1. การเก็บไฟล์รูปภาพเอาไว้ใน folder เดียวกัน และทราบว่าอยู่ตรงไหน 
2. เขียนบันทึกลงในไฟล์ข้อความ โดยระบุตำแหน่งที่ถูกต้องของไฟล์ภาพ 

### การเก็บไฟล์ภาพ
ตัวอย่างการเก็บไฟล์ภาพ เราจะต้องเก็บไว้ในโฟลเดอร์เดียวกันกับไฟล์ทั้งหมดในโปรเจค และทราบตำแหน่งของมันเอาไว้ 

![ตัวอย่างการจัดเก็บและเรียกตำแหน่งไฟล์ภาพ](/assets/img/jekyll-for-mom/jekyll-for-mom-figures.001.png)

ในภาพตัวอย่าง (มาจากเว็บไซต์นี้นี่เอง) จะเห็นว่าไฟล์ (ชื่อ `advance.png`) ถูกเก็บไว้ที่ `personal-profile/assets/img/proxy/advance.png`

- โดยสีแดง (`personal-profile`) เป็นชื่อโฟลเดอร์ของโปรเจคนี้ เราถือว่าไม่ต้องนำมาใส่เวลาพิพม์ในโปรเจค เพราะว่า Jekyll เข้าใจอยู่แล้วว่าเรากำลังพูดถึงข้อมูลทั้งหมดในโปรเจคของเราเอง ตรงนี้จะเรียกว่า "รากของโปรเจค" หรือว่า project root directory นั่นเอง
- ส่วนสีเขียว (`assets/img/proxy`) เป็นเส้นทางนำไปสู้ไฟล์จาก **รากของโปรเจค** ไปยังที่อยู่ของไฟล์ 
- จากนั้น จะปิดท้ายด้วยชื่อไฟล์นั้นๆ เอง (`advance.png`) ถือเป็นการระบุว่าเอาไฟล์นี้นะ 

ทั้งหมดนี้สามารถสรุปได้ว่าไฟล์ทั้งหมดที่เราจะต้องระบุในไฟล์ markdown ของเราก็จะเป็นดังนี้ 

```
/assets/img/proxy/advance.png
```

### การระบุไฟล์ภาพแทรกลงไปในข้อความ 
ในการแทรกไฟล์ภาพเข้าไปในข้อความ ถ้าใน Microsoft Word ก็ทำได้โดยหลายวิธี เช่น เลือก insert แล้วเพ่ิมไฟล์ภาพเข้าไป หรือว่าจากลากมาจาก Finder ได้เลย อย่างไรก็ตาม การแทรกไฟล์ภาพใน Jekyll ไม่สามารถทำได้โดยวิธีนั้นได้ จะต้องใช้ข้อความพิเศษ (syntax) ที่ถูกต้อง ระบุว่าตรงนี้คือภาพนะ และให้ไปดึงไฟล์ภาพมาจากตำแหน่งนี้นะ โดยข้อความพิเศษนี้จะมีลักษณะดังนี้ 

```
![คำอธิบายภาพ](ตำแหน่งของภาพพร้อมชื่อของไฟล์ภาพ)
```

คำสั่งพิเศษนี้ ประกอบไปด้วยสามส่วน 
1. เครื่องหมายอัศเจรีย์ (`!`) เป็นเครื่องหมายที่มีไว้สำหรับบ่งบอกว่ากำลังจะพูดถึงภาพ เมื่อต้นบรรทัดเริ่มต้นด้วย ! แล้วตามด้วยคำสั่งอื่นๆ ที่ถูกต้อง Jekyll จะเริ่มพิจารณาว่าบรรทัดนั้นเป็นภาพแต่ไม่ใช่ข้อความ และไปหาภาพมาแสดงลงในบทความให้เรา
2. ข้อความในเครื่องหมาย (`[]`) เป็นการใส่คำอธิบายภาพ กรณีไม่สามารถแสดงภาพได้ หรือผู้พิการทางสายตามาอ่านก้จะสามารถทราบได้คร่าวๆ ว่าภาพนี้พูดถึงอะไร โดยถ้าเว้นว่างไว้ก็สามารถทำได้เช่นกัน 
3. ตำแหน่งไฟล์ภาพจะใส่ไว้ในวงเล็บ (`()`) โดยต้องเป็นไปตามตำแนห่งที่กำหนดไว้ในขั้นตอนแรก 

ตัวอย่างการใส่ syntax ของรูปภาพที่ถูกต้องจึงจะเป็นดังนี้ (ให้สังเกตว่าการใส่เครื่องหมายทับ `/` ไว้หน้าสุด หมายถึงระบุว่าให้เริ่มจาก project root directory นั่นเอง) 

```
![ตัวอย่าง](/assets/img/jekyll-for-mom/jekyll-for-mom-figures.001.png)
```

เพียงเท่านี้เราก็สามารถเพิ่มภาพเข้ามาในบทความ Jekyll ของเราได้แล้ว 

### ข้อสังเกต 
- ภาพที่ใช้บนเว็บไม่ควรใช้ขนาดใหญ่ ขนาด (resolution) ที่เหมาะสมคือกว้าง ~800 pixels และขนาดไฟล์เล็กกว่า 1 MB โดยถ้าเลือกภาพที่เหมาะสมก็จะคมชัดแล้ว 
- โดยปกติแล้ว ถ้าหากภาพมีขนาดกว้างเกินไป (กว้างกว่าข้อความ) Jekyll จะถูกขยายให้เต็มความกว้างของบทความโดยอัตโนมัติ แต่จะไม่กว้างไปมากกว่านั้น 
- ถ้าหากภาพเล็กกว่าความกว้างขอย่อหน้า ภาพจะถูกแสดงในขนาดต้นฉบับ 

---

## การติดลิ้งค์ (links)

![link-banner](https://upload.wikimedia.org/wikipedia/commons/d/d5/Hyperlink-Wikipedia.svg)

คล้ายกับการแทรกภาพ [การติดลิ้งค์](https://en.wikipedia.org/wiki/Hyperlink)สามารถทำได้โดยใช้คำสั่งพิเศษเช่นกัน โดยคำสั่งพิเศษนี้สามารถแทรกอยู่ตามเนื้อความทั่วไปได้ คำสั่งนี้ประกอบด้วยสองดังนี้ 

```
[ข้อความ](ลิ้งค์)
```
1. ส่วนของ **ข้อความ** จะถูกใส่อยู่ใน `[]` โดยเป็นข้อความที่เห็นบนหน้าเว็บ ข้อความนี้สามารถเป็นอะไรก็ได้รวมถึงตัว URL เอง
2. **ลิ้งค์** หรืออาจรู้จักในชื่อ URL โดยมักจะขึ้นต้นด้วย `http://` หรือ `https://` 

### ตัวอย่าง 
```
[การติดลิ้งค์](https://en.wikipedia.org/wiki/Hyperlink)
```

![](/assets/img/jekyll-for-mom/link-example.png)

---

## การทำตัวหนา ตัวเอียง และ syntax highlighting
สำหรับหัวข้อนี้ การดูตัวอย่างจะง่ายที่สุด 

### หนา - bold type
หากอยากได้ตัวหนา ต้องใช้ดอกจันทร์สองดอก ดังนี้ 

```
**ตัวหนา**
```
ผลลัพธ์: **ตัวหนา**

สำหรับตัวเอียง ใช้ดอกจันทร์ดอกเดียวหรือว่าเครื่องหมายขีดล่าง (underscore; `_`)

### เอียง - italic type
```
*ตัวเอียง*
```
ผลลัพธ์: *ตัวเอียง*

```
_ตัวเอียง_
```
ผลลัพธ์: _ตัวเอียง_

### syntax highlighting
ถ้าอยากให้ขึ้น `แบบนี้` จะต้องใช้เครื่องหมาย (`) โดยใช้ในลักษณะเดียวกันกับตัวหนาและเอียง

### ข้อสังเกต 
- เครื่องหมายพิเศษต้อง**ติด**กับข้อความทั้งสองฝั่ง หากใช้แบบตัวอย่างนี้ จะถือว่าคำสั่งไม่สมบูรณ์: `*ตัวเอียง *`, `* ตัวเอียง*` หรือ `* ตัวเอียง *`
- หากต้องการตัวหนาและเอียง สามารถผมกันได้ 

--- 

